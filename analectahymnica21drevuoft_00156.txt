22.. Caco tristis halitus
Et flammarum vomitus
Vel fuga Nesso duplici
Non profuit,
Geryon Hesperius
Janitorque Stygius
Uterque forma triplici
Non terruit,
Quem captum tenuit
Puella risu simplici.

32. Anthei Lybici
Luctam sustinuit,
Casus sophistici
Fraudes cohibuit,
Cadere non vetuit
Sed quae sic explicuit
Luctae nodosos nexus,
Vincitur et vincitur⁷
Dum labitur
Magna Jovis soboles
Ad Ioles amplexus,

4a. Sed Alcide fortior

Aggredior
Pugnam contra Venerem,
Ut superem,
Hanc fugio,
In hoc enim proelio
Fugiendo fortius
Et melius

Pugnatur,
Sicque Venus vincitur,
Dum fugitur,

Fugatur.

155 -n

2b. Jugo cessit tenero,
Somno qui letifero
Horti custodem divitis
Implicuit,
Frontis Acheloiae
Cornu dedit Copiae,
Apro, leone domitis
Enituit,
Thraces equos imbuit
Cruenti caede hospitis.

312. Tantis floruerat
Virtutum titulis,
Quem blandis carcerat
Puella vinculis,
Dum lambit osculis,
Nectar huic labellulis
Venerium propinatq
Vir solutus otiis
Veneriis
Laborum memoriam
Et gloriam inclinat.

4b. Dulces nodos Veneris

Et carceris
Blandi seras resero,
De cetero
Ad alia
Dum traducor studia.
O Lycori, valeas
Et noveas,

Quod novi,
Ab amore spiritum
Sollicitum

Removi.

R<² Amor famae meritum
Defiorat,
Amans tempus perditum
Non plorat,
Sed tenere

Diffluere

Sub Venere
Laborat.

Cant. ms. Petri de Medicis saec. 13. Cod. Laurentian. Pl. 29. 1.

